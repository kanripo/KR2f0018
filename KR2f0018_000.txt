# -*- mode: mandoku-view; -*-
#+TITLE: 王端毅奏議
#+DATE: 2015-08-24 22:32:37.050542
#+PROPERTY: ID KR2f0018
#+PROPERTY: BASEEDITION WYG    
#+PROPERTY: JUAN 提要
<pb:KR2f0018_WYG_000-1a>¶
欽定四庫全書　　　　史部六¶
　王端毅公奏議　　　　詔令奏議𩔖二(奏議之屬/)¶
　　提要¶
　　　　(臣/)等謹按王端毅公奏議十五巻明王恕撰¶
　　　　恕有石渠意見已著録恕吏部奏議九巻宏¶
　　　　治四年文選郎孫交編次李東陽序之後兵¶
　　　　部尚書王憲取其自大理寺左寺副至南京¶
　　　　兵部尚書時奏議六巻刻于蘓州御史程啓¶
<pb:KR2f0018_WYG_000-1b>¶
　　　　元又刻于三原此本則正徳辛已三原知縣¶
　　　　王成章合二本而刻之者第一巻為大理寺¶
　　　　及巡撫荆襄河南時所上二巻為南京刑部¶
　　　　户部及總理河道時所上三巻為雲南巡撫¶
　　　　時所上四巻為前叅賛幾務時所上五巻為¶
　　　　巡撫南直時所上六巻為後叅賛幾務時所¶
　　　　上七巻至十五巻皆吏部所上劉昌懸笥瑣¶
　　　　探稱恕厯仕四十五年凡上三千餘疏則此¶
<pb:KR2f0018_WYG_000-2a>¶
　　　　猶汰而存之者矣明史恕本傳稱其敭厯中¶
　　　　外五十餘年剛正清嚴始終一致集中所載¶
　　　　如叅奏鎮守太監及論中使擾人等疏皆剴¶
　　　　切直陳無所回䕶又如處置地方及撥船事¶
　　　　宜諸狀皆籌畫詳盡具有經畧其他亦多有¶
　　　　闗一時朝政可資史傳之叅証沈徳符顧曲¶
　　　　雜言稱邱濬作五倫全備雜劇王恕謂其程¶
　　　　學大儒不宜留心詞曲濬大恨之遂謂恕所¶
<pb:KR2f0018_WYG_000-2b>¶
　　　　刻疏稿凡成化間留中之疏俱書不報故彰¶
　　　　先帝拒諫之失侍醫劉文泰因以此事疏攻¶
　　　　恕恕因去位所以報恕之輕詆也明史恕傳¶
　　　　則謂二人因争坐位故搆是獄案濬本狠忮¶
　　　　恕一日不去則濬一日不得快其私其忌恕¶
　　　　未必以此數語亦未必以此一事然恕亦殊¶
　　　　乖避人焚草之意故史謂其昧於逺名之戒¶
　　　　今刋本已無此二字或後來削之歟乾隆四¶
<pb:KR2f0018_WYG_000-3a>¶
　　　　十三年五月恭校上¶
　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官　(臣/)　陸　費　墀¶
#+PROPERTY: JUAN 序
<pb:KR2f0018_WYG_000-4a>¶
王端毅奏議序¶
周官冡宰即唐虞百揆之職雖列於六曹而實總衆務¶
厯代宰相之設則别立六曹以隷之迨於我朝始不置¶
相然所謂吏部尚書者獨為六部之長所領人才又天¶
下首務非他政事比盖大臣之最重者也故非德足以¶
格君正國才足以察理辨物者莫宜為之顧世逺制異¶
天下事不盡于都俞吁咈之間則必假於辭而後能達¶
於是謨訓之體變為章疏為題為奏代代有之晉山濤¶
<pb:KR2f0018_WYG_000-4b>¶
有所銓注必先啟而後奏宋趙普有所薦而不用則拾¶
殘藁復上之者皆是物也今部曹所奏朝報所錄人皆¶
傾耳而聴之今日行某事事之善者必曰吾君之仁也¶
明日用某人人之賢者必曰吾君之明也是雖書簿格¶
例之細而所謂格君正國者亦於是闗焉固諸曹之所¶
同而在吏部為尤重也今天子御極之初三原王公復¶
召為吏部尚書進太子太保天下翕然望之而公亦毅¶
然以天下人才為己任凡有㑹議必手自屬藁雖部曹¶
<pb:KR2f0018_WYG_000-5a>¶
所擬官屬所具亦親為改訂四三年來散於諸司者不¶
可悉記文選員外郎孫君交擇其闗於政之大者萃為¶
一編以藏於家東陽得而觀之則歎曰於乎盛哉臯陶¶
論知人必曰載采孟子言尚友必曰論世後之人聞公¶
之風不獲見其人而接其論言者必於是觀之而一代¶
之盛亦從可識矣東陽承乏翰林脩兩朝實錄皆在史¶
館盖自正統以來迄於成化選舉之典式人才之名籍¶
未嘗不得與也聖天子之休風善政大臣元老之嘉謨¶
<pb:KR2f0018_WYG_000-5b>¶
偉績乃復於今日見之敢不為天下賀哉且難進易退¶
公之夙心而眷注方切未可以言去則所以益於君與¶
國者尚多又敢不益為天下望之哉公自立朝累有獻¶
納在南部者尤為天下所傳誦則既編為别巻而序之¶
者已詳故獨識於此庶公之任以天下者有所叅考云¶
𢎞治四年夏四月望日賜進士出身奉議大夫左春坊¶
左庶子兼翰林院侍講學士經筵講官兼修國史長沙¶
李東陽序¶
