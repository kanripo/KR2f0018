# -*- mode: mandoku-view; -*-
#+TITLE: 王端毅奏議
#+DATE: 2015-08-24 22:32:37.143416
#+PROPERTY: ID KR2f0018
#+PROPERTY: BASEEDITION WYG    
#+PROPERTY: JUAN 卷五
<pb:KR2f0018_WYG_005-1a>¶
欽定四庫全書¶
　王端毅奏議巻五　　　　　明　王恕　撰¶
　巡撫南直𨽻¶
　　地震請停任奏狀¶
㨿直𨽻常州府申據武進縣申據本縣在城里老王宗¶
武等呈於本年五月初十日辰時分本處忽然地震有¶
聲間生白毛係是地方灾異等因備申到臣除痛自修¶
省外仰惟陛下以天徳而居天位於兹十有五年矣巳¶
<pb:KR2f0018_WYG_005-1b>¶
嘗勵精圖治夙夜不倦不嗜殺不游畋畏天恤民仁孝¶
誠敬格於上下宜其天心克享民物阜安奈何近年以¶
來水旱灾傷殆無寧嵗饑饉流殍南北皆然陛下又嘗¶
宵旰焦勞遣使四出旣發倉廩以賑貸之又蠲糧差以¶
寛恤之凡所以奉天安人者無所不至又宜可以少回¶
灾沴召致和平夫何南畿之地復有如此之異此無他¶
蓋是臣奉職不謹巡撫無狀之所致也况臣今年六十¶
有四衰老多病昏憒無為委實虚縻廩禄有妨賢路伏¶
<pb:KR2f0018_WYG_005-2a>¶
望聖恩憐憫將臣罷歸田里以終餘年另選賢能代理¶
其事庶幾優劣得所而天意可囘矣具奏奉聖㫖王恕¶
不准罷歸着用心巡撫地方¶
　　議事奏狀¶
照得南京管糧并南直𨽻河南等處巡撫官例該八月¶
以裏赴京議事查得先該南京守備成國公朱儀等奏¶
准南京管糧并南直𨽻巡撫都御史先期相度如果至¶
期地方無事仍照例赴京㑹議若事不可摘離量將應¶
<pb:KR2f0018_WYG_005-2b>¶
議事件具奏定奪今照南直𨽻安慶池州等府地方去¶
年灾傷薄收即今人民艱食為盜者多正係撫安賑恤¶
提督緝捕之時况近來常州府地震有聲應天鎮江等¶
處雨水過多渰沒圩田不能栽蒔防閑處置尤不可忽¶
欲便照例赴京㑹議誠恐有悞前事除仍在地方巡撫¶
外今將應議事件開坐具題請㫖¶
　一查得成化七年奏准將江南應天府并蘇松等府¶
　　該起運瓜洲淮安二處水次常盈倉糧俱撥官軍¶
<pb:KR2f0018_WYG_005-3a>¶
　　過江就各處倉場交兌每石除原定加耗外另加¶
　　過江水脚米一斗所以軍得脚價民免逺運彼此¶
　　有益交相稱便成化十三年十四年仍令民運赴¶
　　瓜淮交兌民有盤費之損軍無加増之益由是言¶
　　之則知民運至瓜淮不若軍到江南領運之便明¶
　　甚如蒙乞勅該部㑹議合無將今後儹運瓜洲淮¶
　　安二處水次常盈倉糧照例加與脚耗仍令官軍¶
　　過江依期前去各處水次領兌庶幾軍民兩便漕¶
<pb:KR2f0018_WYG_005-3b>¶
　　運不悞　前件仍照舊例民運於瓜淮及常盈倉¶
　　兌納¶
　一蘇松常鎮及嘉湖杭七府嵗輸正耗稅糧八百餘¶
　　萬石租重差繁民多逃移松江一府二縣之民巳¶
　　包納坍江逃絶人户稅糧五萬有餘其他可知且¶
　　杭鎮二府稅糧雖多不過起運南京各衛倉徐州¶
　　等倉及兌軍儹運而巳蘇松常嘉湖五府稅糧除¶
　　起運兩京内官監供用庫光禄寺等衙門白熟粳¶
<pb:KR2f0018_WYG_005-4a>¶
　　米白熟糯米一十四萬三千九百九十餘石每石¶
　　連加耗脚價盤用有用糙米四石三斗二升者有¶
　　用糙米三石三升者有用糙米二石七斗者共用¶
　　糙米四十餘萬石蘇松常三府又起運兩京各衙¶
　　門并公侯駙馬伯禄米二十八萬餘石連加耗脚¶
　　價盤用共用糙米五十餘萬石約用運夫二萬有¶
　　餘自備衣糧盤費又不可以數計况涉歴江湖過¶
　　閘過壩盤灘剥淺辛苦萬狀或不幸又有遭風覆¶
<pb:KR2f0018_WYG_005-4b>¶
　　沒之虞四五箇月不得到京及至到京或遇隂雨¶
　　不得曬晾動輒守候一兩箇月不能進倉如遇各¶
　　衙門忠誠為國知民艱苦官員隨即照數收受出¶
　　給闗單糧納受福若遇惟利是嗜不知民難官員¶
　　百般刁蹬任意需索捉斛較量衝撒在地者皆不¶
　　作數或百十石或五七十石一例折算照數添補¶
　　以致借債賠補破産還債年年如此民財如之何¶
　　不殫財殫力屈民難過活誠恐久則致生他變不¶
<pb:KR2f0018_WYG_005-5a>¶
　　特收糧之弊如此而各庫收受一應官物其弊亦¶
　　然如蒙乞勅該部㑹議合無請勅戒諭兩京一應¶
　　收受錢銀内外官員今後務要各公乃心憫念民¶
　　難如遇錢糧到於倉庫辨驗堪中隨即收受毋刁¶
　　蹬留難毋巧取財物毋多收斛面毋多稱斤量為¶
　　國愛惜民力培養元氣如或仍前不悛剥削糧納¶
　　許巡倉巡庫御史指實㕘奏不分内外一體拏問¶
　　如此則法無偏私而人自畏服東南生靈之福也¶
<pb:KR2f0018_WYG_005-5b>¶
　　　前件准擬行文禁約¶
　一查得在京光禄寺嵗用白熟粳米三萬八千一百¶
　　二十五石南京光禄寺嵗用白熟粳米一萬五千¶
　　石在京光禄寺日支飯米臣不知其數南京光禄¶
　　寺日支飯米臣頗知其槩其每日所造之飯止供¶
　　南京尚寳司六科巡城都督本寺及四署官數員¶
　　而巳其餘則送各監局匠人本寺厨役及以此米¶
　　送淮清橋三飯堂造飯濟貧大抵此米以一百分¶
<pb:KR2f0018_WYG_005-6a>¶
　　為率官員所食不及一分而匠人厨役貧子所食¶
　　反有九十九分之上且此白熟米得之非易方其¶
　　初收之時鄉民選取一色好稻舂碾成米篩簸擇¶
　　好者取之其不好者退之勞費民力頗多實非常¶
　　米可比在廷文武大臣非公差見辭奉㫖賜酒飯¶
　　則不得食而匠人厨役貧子反得食之况環衛之¶
　　士與朝廷守宫禁防奸細比之匠人厨役貧子輕¶
　　重不同環衛之士止食四門倉之米所造之飯而¶
<pb:KR2f0018_WYG_005-6b>¶
　　匠人厨役貧子却食如此好米非惟人民辦納艱¶
　　難抑且貴賤輕重不分如蒙乞勅該部㑹議合無¶
　　今後兩京光禄寺合用祇待近侍官員及四夷使¶
　　臣等項方許㑹計白熟粳米其餘匠人厨役飯食¶
　　與夫飯堂造飯之米另項㑹計次等熟米但以熟¶
　　米不分顆粒大小顔色紅白一例收受支給如此¶
　　非但辦納者頗省勞費而飯食亦有差矣　前件¶
　　照舊具題節該奉聖㫖南京光禄寺扣算官員食¶
<pb:KR2f0018_WYG_005-7a>¶
　　用外厨役人等只與次等米食¶
　一直𨽻蘇州府所屬并蘇州太倉鎮海三衛吳淞江¶
　　崇明沙二守禦千户所官吏師生旗軍俸糧及運¶
　　糧備倭官軍行糧嵗用糧米二十三萬石直𨽻松¶
　　江府所屬并金山衛青村南匯觜二守禦千户所¶
　　及浦東等鹽課司官吏師生旗軍人等俸廪嵗用¶
　　糧米七萬四千餘石近年以來蘇州府止存留糧¶
　　米十萬餘石不彀半年支用松江府止存留糧米¶
<pb:KR2f0018_WYG_005-7b>¶
　　二萬八千餘石不彀五箇月支用遇有灾傷蠲免¶
　　及坐買顔料愈見缺乏况太倉鎮海金山崇明沙¶
　　吳淞江青村南匯觜俱係沿海衛所隄備倭冦官¶
　　軍缺食㝷常尚難度日遇警豈不悞事節據金山¶
　　等衛崇明沙等所告稱缺糧巳行該府暫將各縣¶
　　備荒糧米借撥支領外即今各縣備荒糧米數亦¶
　　不多中間亦有全匱乏者設遇饑荒非惟官軍缺¶
　　糧支給而饑民亦無所望該府巳嘗具奏今成化¶
<pb:KR2f0018_WYG_005-8a>¶
　　十五年税糧蘇州府又止存留一十萬六千九百¶
　　六十一石有零松江府又止存留三萬一千三百¶
　　三十八石有零委的數少不彀支給查得蘇州府¶
　　起運淮安府常盈倉米五萬五千石揚州府倉米¶
　　一萬四千三百七十石松江府起運揚州倉米二¶
　　萬石徐州永福倉米二萬石淮安府常盈倉米三¶
　　萬五千七百石如蒙乞勅該部㑹議合無將蘇州¶
　　府起運淮安常盈及揚州倉前項糧米盡數改存¶
<pb:KR2f0018_WYG_005-8b>¶
　　本府各倉松江府起運揚州等倉米内改撥五萬¶
　　石存留本府各倉支用候㑹計成化十六年秋糧¶
　　蘇州府存留二十三四萬石松江府存留七萬四¶
　　千餘石備用如此則沿海倉厫不至空虚備倭官¶
　　軍有所仰賴　前件准擬¶
　一常州府靖江縣原係本府江隂縣馬䭾等沙地方¶
　　成化七年設為靖江縣所轄五十五里户口數萬¶
　　夏秋稅糧三萬九千四百餘石我朝官制縣二十¶
<pb:KR2f0018_WYG_005-9a>¶
　　里以上者設知縣縣丞主簿典史各一員謂之全¶
　　設衙門今靖江縣因是近來開創本衙門止設知¶
　　縣典史各一員其所屬止設儒學一處以致部運¶
　　錢糧踏勘田土等項事務多不無缺官差委况境¶
　　内醫卜僧道之流亦不為不衆未經設官殊無統¶
　　攝如蒙乞勅該部㑹議合無將靖江縣照例添設¶
　　縣丞主簿各一員仍設隂陽醫學僧㑹司道㑹司¶
　　衙門鑄降印記銓選官員如此則百里之治非惟¶
<pb:KR2f0018_WYG_005-9b>¶
　　得衆職以分理亦可備一邑之制度　前件准擬¶
　　奏報灾傷因言織造進貢勞民傷財奏狀¶
據直𨽻鎮江府丹陽縣申准知縣康厚闗遵依看驗得¶
人民所種二麥自本年二月以來天降黄沙傷損萎黄¶
槩縣約有七分灾傷闗報到縣申乞照驗等因到院行¶
間又據應天府呈及鎮江府常州府太平府寧國府池¶
州府徽州府安慶府廣徳州鎮江衛各申所屬軍民今¶
年所種二麥俱同前灾夏稅子粒無從辦納臣今年二¶
<pb:KR2f0018_WYG_005-10a>¶
月出巡到於鎮江常州等處親見軍民所種麥苗委的¶
萎黄成灾臣惟南直𨽻地方連年灾傷去秋纔得一熟¶
中間尚有無收之家今復遇此灾傷軍民憂惶過活艱¶
難除行屬給糧賑濟及催委官踏勘聽候覆勘外臣自¶
去年奉命巡撫之後節據撫屬各府州申奉各部勘合¶
派買各項物料及織造紵絲紗羅等項其數頗多該用¶
價銀動以萬計在官錢糧刮剥殆盡見年里甲出辦不¶
起因而逃移民情實有不堪臣又見各處進貢禽鳥花¶
<pb:KR2f0018_WYG_005-10b>¶
木等物經過去處亦頗騷擾臣惟凡此之𩔖朝廷之上¶
固有不可缺者亦有可減省者亦有可缺者且如糧餉¶
軍需紵絲之𩔖將以養軍馬備宿衛給賞四夷使臣不¶
可缺者也綵裝竒巧花様紵絲紗羅十餘人碌亂半年¶
以上方纔得一件所費物料難以數計賞賜臣下以酬¶
其勞使之感恩思報固無不可但賞之有節得之者必¶
以為竒又且省費賞之太濫得之者必不為罕又且傷¶
財古之明主一嚬一笑猶且愛惜敝袴猶且蔵之以待¶
<pb:KR2f0018_WYG_005-11a>¶
有功况此物乎此可減省者也至於禽鳥花木等物數¶
年間進之者不知其數一經重瞳之後料必置之他所¶
臣仰惟陛下聖明聖知徳配天地宵衣旰食憂勞黎元¶
必不以此為意然嘗有罷進貢之㫖矣而進貢者未見¶
斥去是以不知畫一遵守競尋竒異之物不逺千里進¶
至闕庭以為孝順殊不知此物非勞民傷財則不可得¶
得之無益於時無補於治此可缺者也夫物或可缺而¶
民則不可缺書曰后非衆罔與守邦是知民者豈可缺¶
<pb:KR2f0018_WYG_005-11b>¶
乎惟其不可缺是以古之聖帝明王愛民如子撫摩安¶
輯務俾得其所彼投珠抵璧却千里馬焚雉頭裘者非¶
不知珠玉之可貴而千里馬雉頭裘之可愛也但恐留¶
意於此因而妨廢政事失天下心所以投之抵之却之¶
焚之者蓋欲固結人心而為社稷計也且不作無益害¶
有益功乃成不貴異物賤用物民乃足此經籍之格言¶
也陛下誠能深思而力行之若功不成而民不足則斯¶
言不足信而聖人之道不足重矣今當連年灾傷之餘¶
<pb:KR2f0018_WYG_005-12a>¶
軍民凋弊之際非特織造可以減省進貢可以寢罷凡¶
百冗費俱宜撙節一應不急之務俱宜停止如蒙乞勅¶
該部照例行移巡按監察御史覆勘前項地方灾傷除¶
豁夏稅仍望陛下崇尚恭儉今後上用并宫中所用及¶
賞賜諸王龍鳳等項花様衣服合無只著兩京内織染¶
局織造其合用預備賞賜等項紵絲合無照依原額行¶
移各該司府織染局織造差去官員匠師人等合無取¶
回禽鳥花木等項玩好之物合無不必進貢俾軍民息¶
<pb:KR2f0018_WYG_005-12b>¶
肩感戴聖徳實為社稷之福臣叨為具臣愚不知止因¶
言灾傷而冒昧及此罪該萬死惟聖明裁之宥其罪而¶
賜之歸田幸甚具題¶
　　乞暫停燒甎奏狀¶
准工部咨該本部題據本部委官主事周宏等呈查得¶
臨清厰成化十五年冬季分實在項下完整缺角半段¶
等甎三百三萬八千餘箇大約計之止彀二三年帶運¶
而山東河南并南北直𨽻各窯厰甎料即今俱巳盡絶¶
<pb:KR2f0018_WYG_005-13a>¶
若不具呈定奪誠恐臨期卒難燒造等因到部合無准¶
其所呈行移河南山東南北直𨽻等處巡撫巡按督同¶
各該都布按三司及府衛掌印官員即便親詣原有窯¶
厰去處逐一查勘現在窯座數目若是原窯數多人力¶
不敷斟酌可否量為減半燒造其合用做工軍民人夫¶
柴薪并一應器具等項務在今年以裏整㸃齊備候成¶
化十七年興工燒造各委的當官員管理不許擾害下¶
人所燒各様甎數以十分為率城甎六分斧刃券甎四¶
<pb:KR2f0018_WYG_005-13b>¶
分及行管河管厰官員但遇一應經過船隻照舊帶運¶
吏部照例添設郎中二員揀選能幹有為之人於今年¶
十月内銓選馳驛前去分投各該有窯地方専一提督¶
往來燒造等因奏准行移到臣除欽遵外行據直𨽻太¶
平等府申稱查得永樂年間蕪湖縣立窯六十二座係¶
南京羽林右羽林前府軍左三衛官軍燒造當塗縣采¶
石河西岸立窯六十八座係南京金吾前金吾後旗手¶
等三衛官軍燒造采石河東岸望夫山共立窯五十三¶
<pb:KR2f0018_WYG_005-14a>¶
座俱係須知為事官員燒造繁昌縣立窯八十三座係¶
南京神䇿武徳府軍後府軍右虎賁左虎賁右六衛官¶
軍燒造貴池縣黄公山丁家港劉婆磯三處共立窯四¶
百座係南京留守中龍驤驍騎右豹韜興武鷹揚七衛¶
官軍燒造桐城縣樅陽新隘口立窯六十二座係南京¶
留守衛官軍燒造厰房器具等項俱係南京工部分派¶
應用柴薪俱是奥龍等巡檢司蘆場砍砟與府縣事無¶
相干今前項地方共止有完整窯一百九十六座其餘¶
<pb:KR2f0018_WYG_005-14b>¶
窯座俱各倒塌厰房止有基址器具俱無現在及查得¶
景泰二年該南京工部奏准要照永樂年間事例差撥¶
在京各衛官軍委官提督於太平等府沿江原立窯座¶
去處砍辦蘆柴燒造城甎五千萬箇行移南京守備太¶
監袁誠總都機務靖逺伯王驥守備豐城侯李賢等欽¶
依燒造外又查得儀真瓜洲二厰每年運糧并官民船¶
隻帶運整甎多則二十餘萬少則止有十數萬今二厰¶
現有整甎一百六十二萬有餘半段甎四百二十四萬¶
<pb:KR2f0018_WYG_005-15a>¶
缺角段甎二十一萬有餘江北窯厰尚有整甎百餘萬¶
江南窯厰尚有半段甎一百三十八萬有餘二十餘年¶
尚帶不盡臣惟即今兩京城垣已包砌矣天地等壇與¶
夫太廟巳完美矣宫殿已壯麗矣官署已蓋造矣間有¶
損壊不過脩葺而巳竊料前項現在甎料可彀二十餘¶
年之用况南直𨽻太平等府人民逓年買辦科差等項¶
繁重兼且近年措置船隻搬運甎料赴儀真瓜洲二厰¶
交割已費船錢不貲皆是軍民膏血今年二麥巳被灾¶
<pb:KR2f0018_WYG_005-15b>¶
傷秋禾又復薄收軍民憂懼口食無措凡百寛減尚恐¶
不能存活若再起倩人夫整理窯厰措置柴薪燒造甎¶
料誠恐凋敝之人不堪此役因而逃竄為非不無貽累¶
地方伏望陛下以宗社為念思患預防乞勅該部暫罷¶
燒造之役以蘇軍民之困少待數年再行燒造亦未為¶
晚若有緊要營造必不得巳乞照前例預勅南京工部¶
委官清理沿江一帶原舊燒甎蘆場砍辦蘆柴整理器¶
具仍勅南京内外守備㕘贊等官量撥南京各衛官軍¶
<pb:KR2f0018_WYG_005-16a>¶
燒造如此則民不擾而事可成矣縁係燒造城甎事理¶
未敢擅便具題¶
　　乞照舊令南京各衛官軍燒甎并要清查沿江一¶
　　　帶蘆場奏狀¶
據直𨽻池州府申據貴池縣東一等保圖老人江信等¶
呈切縁本府所屬貴池等六縣人民止有九十九里人¶
户不過一萬餘户近年以來連遇水旱相繼人民困苦¶
查得本府每嵗節奉南北二京户禮工三部勘合坐派¶
<pb:KR2f0018_WYG_005-16b>¶
各色羅段杉株等木底皮顔料黄白蠟芽茶蜂蜜等項¶
及各衙門輪班皂𨽻齋膳夫該納柴錢嵗用銀一萬八¶
千餘兩俱係前項人户出辦李陽池口大通驛逓紅馬¶
站船共該水夫一千三百餘名及各衙門弓兵皂𨽻禁¶
子四百餘名亦係前項人户内編派本處地方邊臨大¶
江路當衝要上下往來使客絡繹不絶拽船人夫一二¶
千名亦係前項人户起倩今蒙明文行仰本縣將原設¶
窯座脩理一半及合用做工人夫柴薪并一應器具等¶
<pb:KR2f0018_WYG_005-17a>¶
項作急整㸃齊備聽候燒造非敢不遵切思本府六縣¶
人民稀少差徭繁重實難存活兼且亦無諳曉燒窯人¶
匠如蒙准呈乞賜憐憫與民轉達合干上司查得永樂¶
年間事例乞撥南京留守前留守中龍驤驍騎右豹韜¶
興武鷹揚七衛旗軍匠作或附近徽寧二府及廣徳州¶
新安宣州二衛起撥軍民夫匠前來燒造免致小民流¶
移失所等因到府備申到院案照先准工部咨開行移¶
河南山東南北直𨽻等處巡撫巡按督同各該官員查¶
<pb:KR2f0018_WYG_005-17b>¶
勘現在窯座合用做工軍民人夫柴薪并一應器具等¶
項候成化十七年興工燒造等因備咨行據直𨽻太平¶
池州安慶三府各申查得永樂年間蕪湖等縣沿江一¶
應窯座俱係南京留守等衛官軍燒造厰房器具等項¶
俱係南京工部分派應用柴薪係奥龍等巡檢司蘆場¶
砍砟與府縣無干乞行南京兵工二部轉行各衛查照¶
庶得明白等因及據建陽安慶二衛各申本衛並無原¶
設窯座縁由到院已經通行南京兵工二部轉行各衛¶
<pb:KR2f0018_WYG_005-18a>¶
查勘去後未報欲候查勘至日定奪誠恐有悞燒造又¶
經通行各府查照作急整㸃齊備委官管理聽候郎中¶
等官到來提督燒造去後隨據太平府申稱比先年間¶
燒造甎料柴薪在於鱭魚洲青村坊等處蘆場砍用行¶
查得奥龍巡檢司原額蘆場坐落鱭魚洲先該天界能¶
仁雞鳴三寺奏討巳撥與天界寺二十五頃能仁寺一¶
十七頃雞鳴寺一十三頃本司現存蘆場止有三百八¶
十處大信巡檢司原額蘆場一處在於鱭魚洲解南京¶
<pb:KR2f0018_WYG_005-18b>¶
工部交納一處陳喬沙坍塌止有一塊上生蒿草繁昌¶
縣三山巡檢司黑沙洲蘆場不係額辦柴鈔場分其青¶
沙坊與浮沙口巡檢司原額蘆場俱係直𨽻和州所轄¶
今照前項甎料係緊要之物即今若不急為整理臨期¶
惟恐有悞所據合用柴薪先年俱係各處蘆場砍辦合¶
將天界能仁雞鳴三寺蘆場暫且那借及將本府所屬¶
采石大信山河荻港四巡檢司嵗辦本色蘆場暫借砍¶
用候燒造停止之日照舊退還等因行間今據前因訪¶
<pb:KR2f0018_WYG_005-19a>¶
得永樂年間委的是南京各衛摘撥官軍在於前項府¶
縣地方燒造甎料尤不曽起倩民夫今各衛尚有軍餘¶
在彼看守合用柴薪委的在沿江一帶蘆場樵砟應用¶
不係民間措辦今各府蘆場柴薪多係該解南京工部¶
及被人告佃奏討之數難擅借用雖稱減半燒造縁無¶
定數合用人夫匠作柴薪物料想亦不少况建陽安慶¶
二衛旣無設窯座而新安宣州二衛并徽寧二府及廣¶
徳州亦非原有窯座處所留守前等衛又係在京衛分¶
<pb:KR2f0018_WYG_005-19b>¶
不該巡撫官管轄擅難差撥若止令太平池州安慶三¶
府起倩夫匠措辦柴薪等項委的重難出辦不前如蒙¶
乞勅工部計議合無依永樂年間事例行令南京内外¶
守備官查照原先燒甎衛分量撥官軍前去燒造并行¶
南京工部委官一員先將太平池州安慶三府沿江一¶
帶蘆場清查明白但係近年以來奏討告佃及各巡檢¶
司砟辦蘆柴解部并不係額辦者俱暫那借採用候燒¶
造畢日照舊退還合用厰房器具等件著令太平池州¶
<pb:KR2f0018_WYG_005-20a>¶
安慶三府并附近徽寧二府及廣徳州各照里分均派¶
出備建陽安慶宣州新安四衛亦量撥餘丁協同各衛¶
官軍燒造姑待清查蘆場積有柴薪然後興工仍乞定¶
擬燒造各様甎料數目使之知有了期樂於趨事如此¶
則事體停當工程易為縁係民情及係查照舊例燒甎¶
事理未敢擅便具題¶
　　蒙賜誥命謝恩奏狀¶
伏蒙聖恩賜臣誥命進階資政大夫加贈臣祖惟真父¶
<pb:KR2f0018_WYG_005-20b>¶
仲智俱資政大夫兵部尚書兼都察院左副都御史祖¶
母張氏母周氏妻蓋氏繼室張氏俱夫人者臣伏以綸¶
綍煇煌巳荷推恩於二代簿書填委何曽補衮於萬分¶
聖徳難名愚衷莫旣臣性資麤率學術荒蕪叨登進士¶
之科濫與翰林之選任評事任寺副殊無異績為知府¶
為布政未有竒勲屢轉顯官久尸厚禄方戰兢之不暇¶
豈旌寵之敢當偶沐乾坤莫大之恩特加父祖非常之¶
贈龍章絢綵馬鬛璔煇顧將何徳以酬之惟有此身而¶
<pb:KR2f0018_WYG_005-21a>¶
巳爾除望闕謝恩外謹具奏聞¶
　　乞休致奏狀¶
臣誤蒙列聖曁陛下深恩叨享禄位三十餘年每欲披¶
肝𤁋膽竭忠宣力以圖萬一之報第才短術疎終不能¶
増涓埃於海嶽是以日夜思之旣慙且懼而汗流沾背¶
也况臣今巳六十有六志慮巳衰筋力巳憊百病侵尋¶
氣息奄奄靡瞻不眩靡聽不惑委實驅䇿不前有妨賢¶
路若不及早求退日茍一日久則必成罪戾而為識者¶
<pb:KR2f0018_WYG_005-21b>¶
之笑且優老賜閒乃朝廷之盛徳辭榮謝事實衰拙之¶
本心伏望聖恩憐臣衰老赦臣死罪放臣歸田使之擊¶
壤衡門之下以終犬馬之年感戴盛徳寧有涯涘尤望¶
聖明慎選賢能代臣巡撫俾之敷徳東南轉餉西北以¶
佐萬年太平之治是臣之退非獨利於臣之一身實乃¶
利於天下國家也臣下情無任不勝瞻天仰聖激切屏¶
營之至¶
　　又乞休致奏狀¶
<pb:KR2f0018_WYG_005-22a>¶
臣本闗西布衣之子荷列聖教養之恩叨由科第備員¶
封贈二代䕃叙一子可謂榮且幸矣雖鞠躬盡瘁死而¶
後巳亦不能報塞萬一竊聞古人云陳力就列不能者¶
止又云四時之序成功者退當今天下雖太平而内地¶
多灾傷邊方少寧息正是用人整理之時而臣昏眊無¶
為才不能治事智不能周物又不能進一言畫一䇿為¶
朝廷安内以攘外無用如此不止可乎矧今羣賢濟濟¶
不為無人而臣尸禄三十餘年久占台鼎之位髮白齒¶
<pb:KR2f0018_WYG_005-22b>¶
落動履艱辛妨賢如此不退可乎當可止可退之時而¶
猶徘徊瞻望不忍舍去在巳雖曰無貪心在人不免有¶
非議失今不去日後被人數其罪而逐之不無負朝廷¶
保全之意失人臣進退之宜伏望聖恩憫臣愚戇憐臣¶
衰老放臣歸田以終頽齡進用賢才以圖治安非惟臣¶
感聖恩於無窮而來者亦感聖恩於無窮是乃一舉兩¶
得進退無失宜之嫌彼此有交慶之美矣臣不勝瞻天¶
仰聖激切乞恩之至¶
<pb:KR2f0018_WYG_005-23a>¶
　　言應天等府糧草灾傷并成熟數目奏狀¶
據應天府呈并直𨽻鎮江等府申及據民人益紀等各¶
告稱今年自春至夏天時亢旱高田乾燥不能翻耕插¶
蒔秧苗等因巳經行仰踏勘如果灾重具奏定奪若是¶
灾輕申來處置去後至七月十三等日風雨大作臣恐¶
蘇松常鎮等府地方低窪田禾渰沒當差應天府都稅¶
司副使耿瑞前去看得應天府句容等縣鎮江府金壇¶
等縣有低窪水渰去處亦有高阜有收去處常州蘇州¶
<pb:KR2f0018_WYG_005-23b>¶
松江嘉興湖州等府地方稻穀俱結秀成實續據常州¶
等府各申稱屬縣地方八月十七等日又被風雨大作¶
江湖泛漲山崩水發衝倒民居渰死人口渰沒田禾等¶
因臣又經行仰各府委官從實踏勘及令徑自具奏外¶
續又據各府踏勘過灾傷成熟田糧總數及草冊申呈¶
到院内金壇丹陽二縣勘報不實另行委官覆勘明白¶
巳將初勘委官拏問外及臣至常州府無錫等縣里老¶
人等告稱府縣止將被水渰沒田禾作灾内有風秕等¶
<pb:KR2f0018_WYG_005-24a>¶
項無收之數不蒙作灾臣因見小民艱難分付府縣具¶
申到臣除原勘報灾傷之外每平米一石又與減免一¶
斗縁前項減免平米不係正糧係是多餘以備賑濟之¶
數及臣到蘇州府各縣人民亦各稱府縣作灾數少納¶
糧不起臣欲照常州府無錫等縣事例每平米一石減¶
免一斗内吳江縣查無餘米長洲等縣餘米數亦不多¶
不彀減免因此仰令將折糧銀布暫且停徵一半内吳¶
江縣太倉米亦暫且停徵除停徵蘇州府銀布等項縁¶
<pb:KR2f0018_WYG_005-24b>¶
由先巳具題及通行各府將無徵糧草聽候覆勘仍將¶
成熟有徵糧草作急催徵起運兌軍外為此今將告灾¶
直𨽻各府成熟灾傷糧草總數開坐謹具題知¶
　應天府灾傷無徵秋糧七萬一千九百五十八石八¶
　升二合四勺六抄三撮馬草八萬四千七百九十五¶
　包五觔十五兩九錢三分八毫　鎮江府灾傷無徵¶
　秋糧六萬六千三百三十九石二斗六升四合一勺¶
　馬草八萬四千六十一包九斤十兩　蘇州府灾傷¶
<pb:KR2f0018_WYG_005-25a>¶
　無徵秋糧二十四萬八千八百五十六石四斗六合¶
　六勺馬草七萬四千三百九包九斤八兩續告灾傷¶
　停徵銀九萬五千七百五十兩准米三十八萬三千¶
　石布九萬疋准米九萬石米九千二百石　常州府¶
　灾傷無徵秋糧九萬六千七百五十六石五斗三升¶
　八合四勺馬草七萬二千七百八十六包七斤十五¶
　兩續告灾傷減免平米四萬九千九百七十二石一¶
　斗一升三合九勺　松江府灾傷無徵秋糧一十六¶
<pb:KR2f0018_WYG_005-25b>¶
　萬八千二十二石四斗五升八合七勺馬草五萬七¶
　百五十三包五斤六兩六錢二釐　太平府當塗縣¶
　灾傷無徵秋糧三千二百四十石八斗二升九合六¶
　勺馬草三千六百八十二包九斤十五兩三錢¶
　　乞休致奏狀¶
臣原籍陜西西安府耀州三原縣光逺里由正統十三¶
年進士改翰林院庶吉士初授大理寺左評事供職二¶
年半陞本寺左寺副又二年半陞直𨽻揚州府知府又¶
<pb:KR2f0018_WYG_005-26a>¶
五年半陞江西布政司右布政使又三年八箇月陞河¶
南布政司左布政使又九箇月陞都察院右副都御史¶
撫治流民又二年以平賊功陞本院左副都御史巡撫¶
河南又一年陞南京刑部左侍郎又九箇月丁父憂服¶
闋改刑部左侍郎總理河道又一年半改南京户部左¶
侍郎又三年半改都察院左副都御史巡撫雲南又七¶
箇月以九年考滿陞本院右都御史仍前巡撫未久改¶
南京都察院右都御史㕘贊機務又未久陞南京兵部¶
<pb:KR2f0018_WYG_005-26b>¶
尚書仍前㕘贊未踰年又改兵部尚書兼都察院左副¶
都御史巡撫南直𨽻蘇松等處地方今已三年有餘伏¶
念臣猥以駑鈍之資誤蒙列聖曁皇上莫大之恩拔擢¶
至此叨享厚禄三十餘年未嘗不知感激而思補報亦¶
未嘗不欲長顯榮而久富貴第臣犬馬之年今巳六十¶
有七矣筋力巳衰矣精神已倦矣雖欲勉彊自然勉彊¶
不去矧蘇松常鎮等府地方錢糧多詞訟多是非多非¶
衰老者所宜久居今臣巡撫其地巳三年之久矣衰老¶
<pb:KR2f0018_WYG_005-27a>¶
如此若猶栖栖不去深恐墮悞公事患生不測而為聖¶
政之累伏望聖恩憐臣衰老放臣歸田另選賢能代臣¶
巡撫非惟臣之幸實乃地方之幸也臣下情無任不勝¶
激切屏營之至成化十八年三月二十日奏奉聖㫖卿¶
敭歴内外諳練事體宜勉副委任不允休致吏部知道¶
　　乞取回買玩好王太監奏狀¶
據江東馬驛報准前路逓到欽差内官監太監王牌面¶
為公務事當職前往南直𨽻浙江江西等處公幹先遣¶
<pb:KR2f0018_WYG_005-27b>¶
牌面前去仰沿途軍衛有司驛逓巡司等衙門官吏即¶
便抄牌預備廩給口糧馬匹車輛軍民人夫等項差委¶
的當官員管領聽候應付拽送毋得稽遲有悞公務惹¶
罪不便所司官吏敢有指以饋送下程為由因而科斂¶
軍民財物或體訪得出或被人告發輕則量情責罰重¶
則枷釘解京奏聞區處或有假稱當職處陳告以憑懲¶
治沿途逓牌衙門不分晝夜火速差人程逓前去毋得¶
磨擦牌面字様如有糢糊就便寫記驛名開申到職治¶
<pb:KR2f0018_WYG_005-28a>¶
以重罪先具抄牌官吏不違依准繳來仰將此牌程逓¶
送抵南京㑹同館收候當職按臨至日通將各該官吏¶
不違依准并執結連牌呈繳施行等因據報臣始則以¶
為朝廷軫念淮陽蘇松等府地方饑荒軍民流亡恐臣¶
等奉命不謹莫能區畫賑貸以致失所特遣近臣齎内¶
帑錢物逺來救濟旣喜且懼者累日巳而𫝊聞太監帶¶
百十號馬快船隻裝載私鹽前來江南收買玩好之物¶
雖未委虚的今大江南北饑荒殊甚斗米直七八十錢¶
<pb:KR2f0018_WYG_005-28b>¶
民有饑色野有餓莩老稚轉於溝壑壯者散而之四方¶
者不可勝數臣奉勅往來提督賑濟近來雖頗安妥而¶
張口待哺者尚多若太監此行為賑恤饑荒而來則大¶
江南北億萬生靈舉蒙再造之恩陛下盛徳大業可以¶
比隆二帝三皇而無疆國祚可以與天地相為悠久矣¶
若為收買玩好之物而來似此聲勢張皇未免騷擾郡¶
邑驚嚇吏民臣恐逺近𫝊聞將謂陛下惟珍竒是好而¶
無憂民之心致使狂夫得以藉口非社稷之福也臣以¶
<pb:KR2f0018_WYG_005-29a>¶
為當此饑荒之際朝廷正宜裁冗費却貢獻禁奢侈抑僥¶
倖慎爵賞重名器輕徭役惜民力以收天下之心以培¶
億萬年社稷之基本夫何織造旁午貢獻絡繹奢侈之¶
風競起倖進之門大開遂使爵賞冗濫名器混淆徭役¶
繁興財力日屈欲斯民之不貧且盜欲天下如泰山之¶
安得乎昔唐太宗遣使往凉州諷李大亮獻其名鷹而¶
大亮不可明皇令益州織半臂褙子琵琶捍撥鏤牙合¶
子等蘇許公不奉詔其事載諸信史後之讀史者莫不¶
<pb:KR2f0018_WYG_005-29b>¶
稱太宗明皇之明李大亮蘇許公之忠今陛下以上聖¶
之資居至尊之位聰明睿智本乎天性仁孝誠敬不待¶
勉彊可以為堯舜可以邁湯武尚何太宗明皇之足言¶
哉臣幸際明時備員巡撫偶遇所聞若隠忍不言使陛¶
下不知而天下國家受其弊豈忠臣乎非惟有愧於皋¶
夔稷契伊傅周召豈不有愧於李大亮蘇許公之輩是¶
以臣不避斧鉞為陛下言之者非為身家計也為社稷¶
計耳惟陛下留神深思速返其使併將前數事與臺閣¶
<pb:KR2f0018_WYG_005-30a>¶
大臣從長計議作急區處以安天下社稷幸甚生民幸¶
甚臣不勝戰慄隕越之至成化十八年七月十五日具¶
題¶
　　奏繳賑濟過軍民户口文冊奏狀¶
照得成化十八年正月初三日臣因應天府并蘇松常¶
鎮等府衛地方去年灾傷薄收即今東作方興誠恐貧¶
難軍民缺少牛種不能耕種及無口食難以度日巳將¶
行令各該府衛委官督屬掌印官從公取勘被灾極貧¶
<pb:KR2f0018_WYG_005-30b>¶
軍民如無牛具者為勸借助耕無種穀者斟酌借與缺¶
食者自二月起至四月終止每月照例驗口給糧賑濟¶
仍斟酌現在倉糧若有贏餘就便減價糶賣以平米價¶
本年四月十六日節該欽奉勅兹特命爾督委前項府¶
州縣衛所官吏巡歴灾重去處取勘饑民的數即將預¶
備倉糧照數給散其蘇松常鎮四府各有逓年該收糧¶
内撥剰餘米斟酌多寡散與極貧軍民應天府如果糧¶
少聽於南京常平倉量借二萬石前去接濟除户部擬¶
<pb:KR2f0018_WYG_005-31a>¶
奏條件外其餘有益軍民之事勅内該載未盡者聽爾¶
從宜處置務俾軍民得所地方寧妥欽此欽遵隨准户¶
部咨開擬奏條件及稱候今夏麥熟之後將賑濟過倉¶
糧并軍民數目造冊具奏等因到院除遵照勅㫖并開¶
來事件一一奉行外臣又遵奉徳意從宜處置數事行¶
仰各府衛將現徵未完錢糧内貧難小户辦納不起與¶
監追虧折拖欠錢糧人犯并民間一應私債停候秋成¶
追徵取討及禁止官員不許指以脩造公用為由罰人¶
<pb:KR2f0018_WYG_005-31b>¶
𧷢物濱海之民以魚鹽為生但係肩挑背負私鹽易換¶
飯米及於海邊採取魚鮮救饑者暫且弛禁饋送公差¶
人員下程紙劄等數各要減省往來進貢經過船隻止¶
許撥夫拽送不許多討人夫勒要財物及照光年户部¶
奏准許令軍民給與散官冠帶等項事例召人納米俱¶
收本處以備賑濟再令年深馬夫書手量出糧米與夫¶
考滿官吏所出糧米俱撥吳江等縣缺糧去處以助賑¶
濟外又於各處設立飯堂煮粥以食求乞之人臣復躬¶
<pb:KR2f0018_WYG_005-32a>¶
親往來提督各該委官盡心為之由是撫内缺食軍民¶
得蒙徵貸又蒙寛恤咸有生意不至流亡失所莫不感¶
戴聖恩兹今二麥雖薄收而秋禾栽蒔將遍民情頗安¶
可保無虞隨據應天并蘇松常鎮等府衛各將賑濟過¶
人口糧米等項數目縁由申呈到臣除查算相同擬合¶
開坐造冊今將造完文冊具奏¶
　　陳言聖學疏¶
據直𨽻常州府申該國子監監生湯楘齎捧聖㫖揭帖¶
<pb:KR2f0018_WYG_005-32b>¶
内開成化十八年八月司設監太監杜福友𫝊奉聖㫖¶
著國子監生湯楘軍舍孫智前去常州府著落府縣拘¶
集民人段銓家取要截江網古書一部盧岐僧院取要¶
刻絲作羅漢十八幅觀音二幅再有古跡書畫尋來進¶
用欽此欽遵具申得此臣有以見陛下好學好古好善¶
之盛心也中庸曰好學近乎知論語曰好古敏以求之¶
也孟子曰好善優於天下世之人好其一不好其二者¶
有矣好其二不好其一者亦有矣夫兼好而無遺者則¶
<pb:KR2f0018_WYG_005-33a>¶
鮮矣今陛下兼好之矣非天縱之聖其能然乎然帝王¶
之學與韋布之學不同韋布之人隠而未用多聞彊記¶
將以待聘故其學貴乎博帝王者身兼治教之責而為¶
億兆之主故其學不在乎博在乎知其要夫經各有其¶
要能知其要則足以盡博矣詩三百一言以蔽之曰思¶
無邪若能思無邪雖不讀詩亦可也經禮三百曲禮三¶
千亦惟曰毋不敬而巳若能毋不敬雖不讀禮亦可也¶
佛氏之書臣不知其幾千萬巻也其要不過慈悲而巳¶
<pb:KR2f0018_WYG_005-33b>¶
老氏之書臣亦不知其有幾也其要不過清净而已曰¶
慈悲曰清凈自是出家人之事皆非治天下之道也其¶
餘神仙之說黄老之術盡妄誕耳非惟治天下不可用¶
且以惑世誣民而為斯道之害尤非帝王所當留意者¶
也儒者之書發明三綱五常之道修齊治平之理如布¶
帛菽粟之在天地間有不可一日而無也然而諸儒論¶
說紛紜簡編浩繁亦豈帝王所能徧觀而盡讀之今陛¶
下勵精圖治自朝至於日中昃不遑暇食若復博覽羣¶
<pb:KR2f0018_WYG_005-34a>¶
籍玩索章句不無有勞宸衷非所以保養天和也如於¶
退朝之後清燕之時取書之二典三謨與夫太甲說命¶
無逸旅獒諸篇而讀之復取漢唐書有闗於治亂成敗¶
者三二䇿而涉獵之儘可以開廣聖心資助化理何必¶
徧求諸家之書而觀之乎大抵帝王之學非徒誦說文¶
字講解訓詁而巳要在學二帝三王之道身體而力行¶
之建中建極為百官之程式俾萬民之乂安可也且土¶
階三尺茅茨不翦堯也惡衣菲食禹也今日崇高富貴¶
<pb:KR2f0018_WYG_005-34b>¶
固難師法乎堯禹亦不可不以堯禹之心為心而撙節¶
之若能以堯禹之心為心而撙節之即今日之堯禹也¶
不邇聲色不殖貨利湯也視民如傷望道而未之見文¶
王也不泄邇不忘逺武王也若能心湯之心行湯之道¶
即湯也心文武之心行文武之道即文武也夫何不可¶
及之有凡此皆為聖學之急務也孟子曰左右皆曰賢¶
未可也諸大夫皆曰賢未可也國人皆曰賢然後察之¶
見賢焉然後用之左右皆曰不可勿聽諸大夫皆曰不¶
<pb:KR2f0018_WYG_005-35a>¶
可勿聽國人皆曰不可然後察之見不可焉然後去之¶
今日進退人才必如此而後可不如此則君子退而小¶
人進矣又曰左右皆曰可殺勿聽諸大夫皆曰可殺勿¶
聽國人皆曰可殺然後察之見可殺焉然後殺之故曰¶
國人殺之也今日之用刑亦必如此而後可不如此則¶
刑必及於無辜矣諸葛武侯曰宫中府中俱為一體陟¶
罰臧否不宜異同若有作奸犯科及為忠善者宜付有¶
司論其刑賞以昭平明之治不宜偏私使内外異法也¶
<pb:KR2f0018_WYG_005-35b>¶
今日之刑賞又豈可不如此乎不如此則同功異賞同¶
罪異罰而人心不服矣凡此皆馭世之要道也是道也¶
人皆知之皆能言之然人皆知之皆能言之而不言者¶
恐無益於事徒自失寵而取辱也臣雖至愚極陋非不¶
知此第以菲才備位六卿受恩深重若復如此非惟有¶
負恩徳且非疇昔之志也是以直言而不隠者非沽名¶
也將以報徳也報之欲陛下為堯舜之君也欲陛下左¶
右之人為堯舜之臣也欲天下蒼生為堯舜之民而被¶
<pb:KR2f0018_WYG_005-36a>¶
堯舜之澤也欲後世之人思慕陛下如今日之人思慕¶
堯舜也倘蒙不以臣言為迂留神深思専意於二帝三¶
王之學是法是行而不為異端異術之所惑其進退人¶
材也其用刑也必如孟子之言其賞功也其罰罪也必¶
如武侯之言若雍熈泰和之治不見於今日聖徳仁聲¶
不𫝊播於無窮臣則甘受妄言之罪臣昧死上言干冒¶
宸嚴不勝惶恐之至成化十八年十一月十三日具奏¶
　　乞休致奏狀¶
<pb:KR2f0018_WYG_005-36b>¶
臣以襪線微才荷國厚恩官至尚書職兼都御史受禄¶
三十餘年貤恩之典及乎父祖寵幸巳極是以日夜孜¶
孜思效分寸圖報萬一邇來屢進狂瞽之言自謂若得¶
上達宸聦雖伏斧鑕亦甘心焉伏蒙陛下𢎞天地之量¶
昭日月之明察納其言而優容之是臣幸中之幸也臣¶
雖至愚豈不益感聖徳益思奮勵益欲效死豈肯自負¶
自棄而甘為林下之窮人乎第臣年嵗巳至疾病侵尋¶
耳目失聦明視聽不便腿腰常疼痛行坐不便牙齒脫¶
<pb:KR2f0018_WYG_005-37a>¶
落過半言語不便飲食亦不便加以志倦神疲頽焉以¶
居欲其立紀綱肅官僚熙庶績貞百度上副九重之託¶
下遂萬物之情豈易能乎失今不去竊恐將來瘝官曠¶
職禍出不測而為世所笑非但臣之羞且為聖政之累¶
也伏望聖恩憐臣衰老放歸田里另選精彊大臣巡撫¶
其地康濟兆民俾臣不失進退之宜得全始終之節感¶
戴天恩豈有涯涘¶
　　論中使擾人因乞休致奏狀¶
<pb:KR2f0018_WYG_005-37b>¶
臣去年以年力衰老陳乞休致節該欽奉聖㫖卿敭歴¶
内外諳練事體宜勉副委任不允休致欽此今年臣復¶
乞休致又節該欽奉聖㫖不准休致著用心巡撫地方¶
欽此臣惟聖明之朝賢才濟濟不為無人如臣之愚正¶
宜退避然猶勉留再三而不舍者臣有以見陛下不以¶
犬馬視臣而以耆舊大臣之禮待臣雖成湯之先民時¶
若成王之壽耇無遺不是過也臣雖無似豈不感激聖¶
徳然陛下旣以大臣之禮待臣臣敢不以大臣之道自¶
<pb:KR2f0018_WYG_005-38a>¶
勉欲盡大臣之道必須遵守祖宗之法以安民為心而¶
不為勢利所奪可也一為勢利所奪則祖宗之法壊而¶
民不安矣民不安豈不失大臣之職乎然欲不失其職¶
豈能免毁言如即墨大夫乎且祖宗時差内臣出外公¶
幹或齎勅書或齎聖㫖帖子必明開所幹公事縁由或¶
所取物件數目是以在外諸司衙門易於奉行來使無¶
過求多取之弊地方免横征暴斂之擾近見太監王敬¶
齎來聖㫖帖子止開前往常州府蘇州府採取藥餌收¶
<pb:KR2f0018_WYG_005-38b>¶
買書籍别無行拘大户索要銀兩縁由豈期本官動以¶
朝廷為名需索銀兩無有紀極東南地方為之騷然民¶
不堪命臣巡撫其地心知其非而莫敢誰何然王敬未¶
回而太監段英又來造辦藥梅氷梅蘇松常三府巳辦¶
與價銀六千兩打發跟隨人員銀兩在外以臣計之造¶
辦藥梅氷梅用銀多不過千兩尚有五千兩餘剰今又¶
行令鎮江太平池州寧國安慶徽州廣徳七府州每處¶
取要酥合油牛黄沉香乳香等藥近千斤約直價銀一¶
<pb:KR2f0018_WYG_005-39a>¶
千五百餘兩豈真要此藥物無非以此為名而勒要銀¶
兩耳又牌仰松江府速辦上等花毯二十條各色綾一¶
百疋大細白綿布一百疋大様手巾一百條約直價銀¶
五百餘兩又發鈔四百塊與松江府官賣每塊要銀五¶
兩又該銀二千兩蘇常等府必有别項取索亦必發賣¶
鈔塊但未據申報縁照前項藥餌花毯等項俱非聖㫖¶
帖子内開來物件臣又訪得前鈔係是兩京客商之物¶
今却槩令有司措辦變賣需索不巳征斂重疊民豈克¶
<pb:KR2f0018_WYG_005-39b>¶
堪各府申臣定奪臣若阿順其意令其應付則祖宗之¶
法壊而民不安矣臣是以遵守祖宗之法不敢擅支錢¶
糧逼迫小民巳行本官處查理外彼必謂臣打攪進貢¶
未免懐恨怒之心發譖毁之言此臣所以欲盡職而心¶
不安也况臣委實衰老無才無行不達時務不堪巡撫¶
現今地方并江上彊賊不時竊發臣委實膽小惴惴焉¶
惟恐小民不能聊生從賊為非地方不安而為社稷之¶
憂伏望聖恩憐憫放臣歸田另選賢才而任用之庶幾¶
<pb:KR2f0018_WYG_005-40a>¶
優劣得所政舉民安臣無知干冒天威不勝惶懼之至¶
　　論中使科擾民所得物件奏狀¶
臣惟自古人臣之事君以聲色貨利珍竒方術為容悅¶
以取寵幸者未有不壊天下之事而為社稷之憂也切¶
見内官監太監王敬前來江南採取藥餌收買書籍朝¶
廷止賜鹽七千引公用止可直銀八千餘兩却發鹽一¶
萬五千五百引與寧國等府衛逼要銀三萬二千五百¶
兩不知餘鹽八千五百引從何而來多取價利作何花¶
<pb:KR2f0018_WYG_005-40b>¶
銷又有鹽數十船發去江北廬州等府衛江西南昌府¶
等處官賣不知又得銀幾千萬兩至蘇常等府刑驅勢¶
逼官民取受銀三萬六千餘兩玩器藥餌等物并跟隨¶
人員私下取受者不在其數又令蘇州府織綵粧五毒¶
大紅紗五百餘疋每疋直價銀十五六兩止給銀六兩¶
五錢及其交納每疋反勒要機户解扛銀五兩虧民數¶
多使之破家蕩産含寃莫訴其在江西浙江二布政司¶
并南京及沿途索要官民金銀并玩器等物不知又有¶
<pb:KR2f0018_WYG_005-41a>¶
幾千萬數臣聞千户王臣本非勲賢叨享禄位専弄左¶
道邪術豈知經國大體而太監王敬聽伊撥置刻剥軍¶
民舳艫相銜滿載而歸以為自巳孝順自巳功能以覬¶
寵幸殊不知取之不義得之不以其道所以失人心者¶
在此所以損國體者在此所以傷和氣而致灾沴者亦¶
在此也若但見其易而不思其難樂其有而不恤其無¶
往者過而來者續用日侈而財日屈非民之福亦非國¶
之福也况各人假公營私明取暗受者多使朝廷擔其¶
<pb:KR2f0018_WYG_005-41b>¶
名此尤不可之甚者也除王敬等在江西等處賣鹽并¶
取索銀兩臣不知備細者不開外今將臣所知者開坐¶
具題¶
　計開　寧國府賣鹽三千五百引解過價銀七千兩¶
　内三千三百七十八兩九錢八分一厘係那借在官¶
　錢糧三千六百二十一兩一分九釐係里甲措辦太¶
　監王敬收　太平府賣鹽一千五百引解過價銀三¶
　千兩係舖行里甲措辦　池州府賣鹽二千引解過¶
<pb:KR2f0018_WYG_005-42a>¶
　價銀四千二百兩俱里甲措辦又賣鈔四十塊解過¶
　價銀二百二十兩係舖行借出　安慶府賣鹽二千¶
　五百引解過價銀五千二百五十兩係里甲措辦¶
　九江府賣鹽二千五百引解過價銀五千二百五十¶
　一兩九錢九分係賑濟銀内支　廣徳州賣鹽二千¶
　引解過價銀四千六百一十九兩係舖行措辦　建¶
　陽衛賣鹽五百引解過價銀一千兩係官軍俸糧當¶
　借　安慶衛賣鹽五百引解過價銀一千兩係官軍¶
<pb:KR2f0018_WYG_005-42b>¶
　俸糧當借　九江衛賣鹽五百引解銀一千八十五¶
　兩又使用銀九十五兩内七百八十七兩五錢係官¶
　軍俸糧銀三百九十二兩五錢係借客人的　宣州¶
　衛不曽賣鹽送銀二百八十兩係官軍俸糧當借¶
　以上銀兩俱太監王敬同千户王臣等秤收　松江¶
　府　華亭縣大户陳宣等十名共出銀七百兩刻絲¶
　作褥子心一副　李在畫四軸　觀音二軸　龍涎¶
　寳瓶一箇　一秤金孩兒四軸　三白圖一軸　聖¶
<pb:KR2f0018_WYG_005-43a>¶
　一軸　夏志横披一軸　季龍眠佛三軸　古銅香¶
　爐三箇　慶壽圖一軸　高彦畫一軸　商嵌香爐¶
　三箇　彭寳香爐一箇　水晶環一箇　倪元鎮畫¶
　一軸　葉仲明千字文一巻　戴文進畫一幅　張¶
　梅巖佛像三軸　銀字蓮經七巻　孩兒四軸　梁¶
　楷佛三軸　刻絲作斗弓畫二軸　王子乆畫一軸¶
　　手提銅香爐一箇　官寳罐一箇　夏珪畫四軸¶
　　毘陵草蟲二幅　古銅花瓶三箇　上海縣大户¶
<pb:KR2f0018_WYG_005-43b>¶
　張瑾等一十二名共出銀七百兩　古銅花瓶一對¶
　　温日觀葡萄一幅　畫二軸　羅漢二幅　嘉興¶
　府大户槐越等九名出銀七百兩　白玉石香盒一¶
　箇　翎毛畫四幅　水墨畫四幅　草書手卷一箇¶
　　百字圖畫四幅　山水畫十二幅　禽鳥冊葉一¶
　箇　琥珀臺盞二幅　白玉石筆架一箇　水墨翎¶
　毛畫二幅　菜玉盞一隻　琥珀念珠一串　又糧¶
　長出鈔價銀五百五十兩　蘇州府　長州縣大户¶
<pb:KR2f0018_WYG_005-44a>¶
　丘元伏等十名共出銀二千四十七兩　吳縣大户¶
　蘇通等二十六名共出銀二千三十五兩　崑山縣¶
　共出銀一千八百五十兩又大户羅璵等五名共出¶
　銀四百兩糧長歸瓚等共出銀一千一百兩里長張¶
　昭等共出銀四百五十兩　常熟縣大户顧志行等¶
　二十二名共出銀一千七百七十兩八錢五分　水¶
　晶臺盤一副　吳江縣大户吳壽等二十七名共出¶
　銀一千兩内一千三百兩太監王敬收二百五十五兩¶
<pb:KR2f0018_WYG_005-44b>¶
　又二百兩千户王臣等收二十兩軍牢頭目收　嘉¶
　定縣大户王半海等九名共出銀一千五百九十八¶
　兩　常州府　江隂縣大户徐熙等三十四名共出¶
　銀一萬兩太監王敬分八千兩千户王臣等分二千¶
　兩　無錫縣大户鄒賢等三十名共出銀六千四百¶
　兩　古畫一十二幅　剔紅果盒一箇　剔紅盆二¶
　箇俱太監王敬收外銀二百五十兩千户王臣舍人¶
　張麒分　武進縣大户蔣鎮等一十名共出銀三千¶
<pb:KR2f0018_WYG_005-45a>¶
　兩太監王敬分一千兩千户王臣等分五百兩五百¶
　兩分付買藥材書畫　宜興縣大户張輗等共出銀¶
　一千兩太監王敬收　又訪得太監王敬起程之時¶
　與無錫等四縣官到常州府每縣索要銀五百兩共¶
　該銀二千兩¶
　　糾劾奸人撥置中使擾亂地方奏狀¶
去年臣見内官監太監王敬牌面内有前往南直𨽻浙¶
江江西等處公幹仰軍衛有司驛逓巡司等衙門預備¶
<pb:KR2f0018_WYG_005-45b>¶
廩給口糧馬匹車輛人夫等項委官管領聽候應付輕¶
則量情責罰重則枷釘解京奏聞區處等語又聞本官¶
沿途弄勢張聲騷擾軍民臣恐為國生事是以昧死上¶
聞乞取本官回京以消未然之患繼聞差人趕至徐州¶
黄家閘本官接了帖子不知縁何不回臣伏覩節該欽¶
奉聖㫖今差王敬前去常州府蘇州府採取藥餌收買¶
書籍欽此臣又見應付本官闗文内開䝉欽依准與長¶
蘆運司餘鹽七千引帶去公用仰惟聖意蓋欲伊將前¶
<pb:KR2f0018_WYG_005-46a>¶
鹽兩平賣價收買藥餌書籍免致科擾下人此陛下仁¶
民愛物慮患防微之盛心也豈期跟隨王敬千户等官¶
王臣等不體聖意罔恤民難撥置本官自離京師直抵¶
南京經過軍衛有司運司驛逓巡司等衙門無不科擾¶
所得銀兩不可勝計比到南京清江厰住泊數日上新¶
河又住泊數日而城裏城外得過之家所有玩器書畫¶
金銀寳石等物搜括殆盡又撥置本官將原賜官鹽并¶
夾帶私鹽及攬到商鹽差錦衣衛百户等官王釗等彊¶
<pb:KR2f0018_WYG_005-46b>¶
發與太平寧國池州安慶九江五府建陽安慶九江三¶
衛并廣徳州共一萬五千五百引逼要價銀三萬二千¶
五百五十兩其鹽斤重多不足每引止可賣銀一兩一¶
二錢定要煎銀二兩又要加耗反取舖行不致高擡少¶
估結狀以避罪責鹽纔下船就要銀兩坐守催併急如¶
星火官吏被逼無奈只得照數辦與又發鈔四十塊與¶
池州府逼要煎銀二百二十兩宣州衛止有二千户所¶
不肯領鹽却將指揮責打亦要去銀二百八十兩俱解¶
<pb:KR2f0018_WYG_005-47a>¶
太監王敬等處獲有批收前項銀兩係是那移官錢扣¶
賣軍糧當借客商資本至今官錢無可填補官軍不得¶
糧喫客債尚未還足累官損民含寃莫訴其發去江北¶
廬州等府衛并江西南昌等處變賣者其數尤多所得¶
價銀何止三萬餘兩在江西地方住兩箇月浙江地方¶
亦住兩箇月彼中所得玩器金銀臣雖不知細數嘗聞¶
到彼之日無物不要城市舖店為之闗閉村落人民無¶
不驚駭又發鈔五百餘塊與杭州等府俵散糧長每鈔¶
<pb:KR2f0018_WYG_005-47b>¶
一塊止值銀三兩却要銀五兩嘉興府賣鈔一百一十¶
塊巳解與銀五百五十兩獲有批收亦可查考到嘉興¶
府拘大户槐越等到官各將所有玩器書畫送與因怪¶
不送銀兩每人責打二十順腿拘住要銀得銀方纔疎¶
放又行令蘇松府縣拘拿大户索要玩器并金銀等物¶
大户有者自出無者著令糧長出辦又威逼蘇州府長¶
吳二縣著機户織綵粧五毒大紅紗五百一十二疋每¶
疋直工價銀一十五兩止給與銀六兩五錢機户賠銀¶
<pb:KR2f0018_WYG_005-48a>¶
八兩五錢共賠銀四千三百餘兩中間看不中者又令¶
重織及其交納每疋反要機户解扛銀五兩負累機户¶
掲債破産苦不可言且五毒者艾虎蜈蚣蝦蟆蛇蝎也¶
以五彩絨組織此五物於大紅紗兩肩胸背通袖膝襴¶
之上其為淫巧竒怪古所未聞其費工料每疋可織常¶
紗十餘疋其妨農廢業尤不可言况此物止用於端午¶
之一日其他日皆不用又况此毒物人皆見之必以為¶
不祥而憎惡之今織之於衣非至尊所宜服亦非宫中¶
<pb:KR2f0018_WYG_005-48b>¶
所可服不知本官暴殄許多天物害虐無數烝民織許¶
多件數將何為也觀此一事則其平昔不以財為財不¶
以民為民可知到無錫縣親率王臣等下鄉打開大户¶
鄒賢家門捉拿本人索要金銀因本人躱避就在其家¶
住坐二日拘常州府官帶領畫匠將本家房屋畫成圖¶
本聲言回京進與朝廷定將他家抄了嚇詐鄒賢兄弟¶
二人銀兩與王臣等分用又捉拿華文熙等鎻打勒要¶
銀兩又嗔知縣熊經拘人不到要行綑打本官懼怕當¶
<pb:KR2f0018_WYG_005-49a>¶
將官庫銀兩替大户出銀又取武進縣胡溥到江隂縣¶
發放著大户蔣鎮等一十名出銀八千兩其後各人共¶
輳三千兩又發放常州府知府孫仁朝廷有宻㫖著我¶
去徐中書等家討要玩器書畫等物我如今要往各家¶
去被孫仁勸住各家共輳銀一萬兩送王敬等分用又¶
有等無藉小人乗機妄首人家有物各官輒便差人或¶
行縣四散捉拿驚嚇人户逃走地方為之騷然因拿大¶
户陳䕶却將鄰人李源妻陸氏趕逼下河身死又發牌¶
<pb:KR2f0018_WYG_005-49b>¶
問無錫縣討要兼絲布茶扇等物王臣欺瞞王敬私下¶
詐騙軍民銀兩又不可以筆記其松江等府不係坐來¶
收買書籍地方亦皆擾徧所進書籍玩器等項俱係取¶
諸人者藥餌亦係府縣另行備價收買者並不曽用賣¶
鹽價銀人民委實受害不得安生咸有怨言臣惟陛下¶
自嗣大歴服以來敬慎厥徳賢能效職庶政咸和二十¶
年間邊方少警海内晏然不圖今日而有此事非獨上¶
虧國體抑且下失人心設使王敬等將所得玩器金銀¶
<pb:KR2f0018_WYG_005-50a>¶
等物盡數進獻以充國用而取之不義如此得之不以¶
其道如此非聖明所宜受况朝廷富有四海府庫皆財¶
倉廩皆粟豈少此哉如或不肯盡數進獻使朝廷虚擔¶
其名各人實享其利豈不尤可太息兼且朝廷所用錢¶
糧多仰給於蘇松常等府若使彼處百姓不得安生國¶
用何所取給此數府百姓尤宜加意安全而不可使之¶
困苦流冗也昔治書侍御史權萬紀言宣饒出銀大發¶
采之嵗可得數百萬唐太宗曰卿未嘗進一賢才而専¶
<pb:KR2f0018_WYG_005-50b>¶
言銀利昔堯舜抵璧於山投珠於谷漢之桓靈乃聚錢¶
為私藏卿欲以桓靈待我邪乃出萬紀今王敬等所為¶
害理尤甚決不可以待權萬紀者待之臣又訪得王臣¶
即王瘸子俱是奸詐無賴小人素無勲勞止以左道邪¶
術得幸父子俱得好官非惟虚糜廩禄有玷名器且使¶
懐才抱藝之士為之不忿夫金銀乃天地之精氣非智¶
術所能為設若王臣能之何不自做自用何以日前到¶
處以此為名騙人財物累犯刑憲何以今日撥置内官¶
<pb:KR2f0018_WYG_005-51a>¶
用彊要人金銀騷擾地方昔文成五利旣以邪術欺漢¶
武今王臣復以邪術欺陛下此忠臣義士所以為之痛¶
心而扼腕也且陛下為萬乗之君百神之主而敢為之¶
欺罔如此百姓乃陛下之赤子邦家之根本而敢肆其¶
暴虐如此是可忍也孰不可忍也臣又聞王臣在江西¶
等處收買美色婦女數人盛粧在船言頗矯誣人多不¶
信百户姚敬娶娼為妾被王敬搜出送蘇州衛鎮撫收¶
監於本官名下追銀一千兩恐後訐出王臣前情仍將¶
<pb:KR2f0018_WYG_005-51b>¶
本婦給還姚敬此亦人所共知凡有識者莫不曰陛下¶
聖徳寛仁敬天愛民若知此情必不容之但一時不知¶
耳臣備員六卿奉勅巡撫職在衛國而安民覩兹弊事¶
若循黙不言依阿取容萬一事出不測以遺君父之憂¶
雖死何贖是以不敢不言之伏望陛下留意於難保之¶
天命割恩於壊事之小人奮乾剛之獨斷昭王法之無¶
私行取王敬王臣等到京或明正典憲或量加懲治使¶
天下知聚斂之擾人非朝廷意乃王敬等矯制王敬擾¶
<pb:KR2f0018_WYG_005-52a>¶
亂地方非其本心乃王臣等撥置而然也如此則怨有¶
所歸人心寧止而天下安矣不然則怨無所歸其患蓋¶
有不可勝言者矣臣愚仍望朝廷自今伊始凡百用度¶
悉從儉約節不經之費罷無功之賞裁冗官汰冗食則¶
財用自足果缺公用物件定擬數目行移出産地方採¶
辦進用則民自不擾内外公差官員跟隨頭目多不許¶
過三二名則事自減省否則賣官鬻獄不足以供執事¶
者之費剥膚椎髓不足以滿隨行人之欲欲斯民之不¶
<pb:KR2f0018_WYG_005-52b>¶
窮財力之不屈盜賊之不起天下之治安得乎臣為國¶
之心激切不自知其言之狂且瞽也罪該萬死儻蒙聖¶
恩優容不加譴責亦乞將臣放歸田里耕以待盡為幸¶
無涯除王敬王臣等索要沿途衙門銀兩并浙江江西¶
等處財物不知的數及蘇常二府進貢藥餌書籍不開¶
外今將各官嚇詐臣該管地方并九江一府官民金銀¶
等物開坐具題¶
　　申救常州府知府孫仁奏狀¶
<pb:KR2f0018_WYG_005-53a>¶
臣聞太監王敬公幹回京稱㫖受賞隨行千户王臣亦¶
蒙陞賞王敬㕘奏常州府知府孫仁現蒙差官提取聞¶
者莫不驚愕咸謂王敬此來知府孫仁十分慇懃隨到¶
無錫縣聽候十餘日又隨到江隂縣聽候十餘日凡力¶
可為者本官無不為之今乃不得王敬王臣之喜反招¶
其怒若謂本官欺罔違慢縁巳到處跟隨聽候如指之¶
從臂非有欺罔違慢也若謂本官不行收買藥餌縁常¶
州一府巳送書籍等項價銀一萬九千餘兩又另用銀¶
<pb:KR2f0018_WYG_005-53b>¶
五百餘兩收買藥餌進用非不行收買藥餌也若謂本¶
官將銀兩囑送縁前項銀兩書籍藥餌俱巳交收了當¶
别無公私可囑也况孫仁自到任以來有為有守深得¶
民心若罪本官固雖快言者之意不無失地方小民之¶
心然快一二人之意其事小失千萬人之心其事大伏¶
望聖恩少霽天威稍寛孫仁之罪則庶民不失望官知¶
所勸而地方安矣臣昧死上言不勝悚懼之至¶
　　陳言制治保邦奏狀¶
<pb:KR2f0018_WYG_005-54a>¶
臣聞周官有曰制治於未亂保邦於未危誠以未亂而¶
制治則必不至於亂未危而保邦則必不至於危使已¶
亂而制治雖勞心經營終不能救其亂已危而保邦雖¶
極力扶持終無以免其危此往古巳驗之實事非俗儒¶
聞談之空言也臣不敢逺舉姑以近事言之宋徽宗初¶
年天下太平蔡京倡邪說以為當豐亨豫大之運専以¶
奢侈勸上窮極土木之工作玉清神霄等宫崇信道士¶
林靈素以朱勔領花石綱竒花異木怪石珍禽竒獸無¶
<pb:KR2f0018_WYG_005-54b>¶
逺不至加以梁師成専務應奉作為淫巧以蠱上心是¶
以民窮財盡政事不理國勢不競遂致方臘之亂而成¶
靖康之禍方其初也使納言者之諫罷前項無益之事¶
専以節用愛人為心使百官和於朝萬物和於野宋其¶
有衰乎方今天下太平四方寧謐國勢若金甌之完全¶
無纎毫之缺損又况皇上聖徳寛仁神武不殺上合天¶
心下合民心禮樂法度之巍然典章文物之煥乎可謂¶
治且安矣宜若無可慮矣然古人有言亂不生於亂而¶
<pb:KR2f0018_WYG_005-55a>¶
生於治治之極者亂之始此臣之所以為陛下憂也陛¶
下雖精一執中無怠無荒第左右之人感戴聖恩思欲¶
報之肆為掊克之計爭獻竒異之物以恱聖心以固恩¶
寵此固孝順之意若不及早圖之更絃改轍誠恐浸潤¶
日久嗜慾日滋糜費日多財用日屈民日益窮事日益¶
壊即不幸有數年之兵數年之荒不知何以為計欲如¶
今日之安欲無後日之悔恐未能也此臣之所以願陛¶
下制治於未亂之時保邦於未危之日以隆聖明億萬¶
<pb:KR2f0018_WYG_005-55b>¶
年無疆之丕緒也伏望陛下以古為鑑乃勅多官㑹議¶
制治保邦之條件採而行之天下幸甚宗社幸甚¶
　　陳言治安奏狀¶
臣聞邇者邊庭不靖内外戒嚴朝議以各邊軍餉不足¶
也旣遣官以糴買之以京營軍士不足也復遣官以清¶
查之又以内帑銀物不足也而出征官軍無厚賞方今¶
天下一家海内一國以言乎糧餉漕運之轉輸陸路之¶
飛輓非不多也以言乎銀兩鑛場之閘辦糧草之折納¶
<pb:KR2f0018_WYG_005-56a>¶
非不廣也以言乎軍馬在京有四十餘衛所又有外衛¶
番上之役到營而操練分將以統領非不衆也夫如是¶
宜乎廪有餘粟而不可勝食矣庫有餘財而不可勝用¶
矣軍士多且精而所向無敵矣奈何一旦有警輒見不¶
足蓋承平日久安不慮危糧費於冗食財費於侈用軍¶
疲於差占若王師不早出强敵不早退臣恐不止口外¶
之被擾邊民之被擄其為患蓋有不可勝言者矣今敵¶
兵既罷王師凱旋此實皇上聖徳格天天道助順將校¶
<pb:KR2f0018_WYG_005-56b>¶
用命之所致也然目前似無事矣臣不敢保其必無事¶
似可安矣臣不敢保其必可安若謂敵兵旣去必不來¶
也臣不敢保其必不來書曰惟事事乃其有備無患孫¶
子曰無恃其不來恃吾有以待之此臣等居高位享厚¶
禄為國股肱者所當致意也伏望陛下當此閒暇之時¶
勅令諸司明其政刑量減在官冗食之人無輕冒報功¶
次之罰重名器抑奔競則不加賦而糧自足矣少作無¶
益之事不貴珍異之物慎賜賚節用度則不厚斂而財¶
<pb:KR2f0018_WYG_005-57a>¶
自足矣免畚土輦石之差嚴私役買閒之禁時教閱養¶
銳氣則不招集而軍自足矣三者旣足則元氣自壯根¶
本自固邪氣自不能入外侮自不敢作設有邊報要軍¶
馬就有軍馬要糧草就有糧草要賞賜就有賞賜尅期¶
以出相機而行以守則固以戰則勝何賊之不可破而¶
何功之不可成哉茍不撙節愛養於平昔及其事至而¶
欲取辦於一時臣未見其濟也此國家之大計廟堂之¶
上必有以處之也若無待於臣言矣今臣言之者亦區¶
<pb:KR2f0018_WYG_005-57b>¶
區為國之心也惟聖明恕其狂瞽而裁察之幸甚塵瀆¶
宸聦不勝戰慄待罪之至¶
　　敷陳古訓奏疏¶
臣惟古之堯舜禹湯文武之為君聖君也皋夔稷契伊¶
傅周召之為臣賢臣也當是時君不自以為聖而必取¶
人以為善臣不以君為聖而必責難以為恭是故益告¶
舜曰吁戒哉儆戒無虞罔失法度罔遊於逸罔淫於樂¶
任賢勿貳去邪勿疑疑謀勿成百志惟熙罔違道以干¶
<pb:KR2f0018_WYG_005-58a>¶
百姓之譽罔咈百姓以從已之欲無怠無荒四夷來王¶
禹告舜曰無若丹朱傲惟慢遊是好傲虐是作罔晝夜¶
頟頟罔水行舟朋淫於家用殄厥世夫聖莫聖於舜而¶
於前此數者曷嘗有一於身哉益非不知也禹非不知¶
也而猶以是告之者蓋舜處崇高之位其流將或至此¶
所以豫為之儆戒以防之者人臣愛君之心也仲虺之¶
告成湯有曰徳日新萬邦惟懐志自滿九族乃離王懋¶
昭大徳建中于民以義制事以禮制心垂裕後昆予聞¶
<pb:KR2f0018_WYG_005-58b>¶
曰能自得師者王謂人莫已若者亡好問則裕自用則¶
小伊尹告太甲有曰制官刑儆于有位曰敢有恒舞于¶
宫酣歌于室時謂巫風敢有殉于貨色恒于遊畋時謂¶
淫風敢有侮聖言逆忠直逺耆徳比頑童時謂亂風惟¶
兹三風十愆卿士有一于身家必喪邦君有一于身國¶
必亡臣下不匡其刑墨又曰慎乃儉徳惟懐永圖又曰¶
徳惟治否徳亂與治同道罔不興與亂同事罔不亡終¶
始慎厥與惟明明后傅說告高宗有曰惟治亂在庶官¶
<pb:KR2f0018_WYG_005-59a>¶
官不及私昵惟其能爵罔及惡徳惟其賢又曰惟事事¶
乃其有備無患無啓寵納侮無耻過作非又曰監于先¶
王成憲其永無愆召公告武王有曰玩人喪徳玩物喪¶
志不作無益害有益功乃成不貴異物賤用物民乃足¶
不寳逺物則逺人格所寳惟賢則邇人安不矜細行終¶
累大徳告成王有曰我不可不監於有夏亦不可不監¶
於有殷我不敢知曰有夏服天命惟有厯年我不敢知曰¶
不其延惟不敬厥徳乃早墜厥命我不敢知曰有殷受¶
<pb:KR2f0018_WYG_005-59b>¶
天命惟有厯年我不敢知曰不其延惟不敬厥徳乃早¶
墜厥命又曰肆惟王其疾敬徳王其徳之用祈天永命¶
周公告成王有曰在昔殷王中宗嚴恭寅畏天命自度¶
治民祇懼不敢荒寧肆中宗之享國七十有五年其在¶
高宗時舊勞于外爰曁小人作其即位乃或亮隂三年¶
不言其惟不言言乃雍不敢荒寧嘉靖殷邦至於小大¶
無時或怨肆高宗之享國五十有九年其在祖甲不義¶
惟王舊為小人作其即位爰知小人之依能保惠于庶民¶
<pb:KR2f0018_WYG_005-60a>¶
不敢侮鰥寡肆祖甲之享國三十有三年自時厥後立¶
王生則逸生則逸不知稼穡之艱難不聞小人之勞惟¶
躭樂之從自時厥後亦罔或克壽或十年或七八年或¶
五六年或四三年又曰文王不敢盤于遊畋以庶邦惟¶
正之供文王受命惟中身厥享國五十年臣惟湯武之¶
聖豈仲虺召公能過之哉太甲高宗成王之賢亦豈出¶
於伊傅周召之下哉然而仲虺伊傅周召屢進直言懇¶
懇切切而不顧者以其食君之禄受君之託職分之當¶
<pb:KR2f0018_WYG_005-60b>¶
為也在他人聽之若有所不堪而湯武太甲高宗成王¶
皆受之而不拒而不罪者知其立言之意為國為民為¶
天下而不為巳私也有是君有是臣所以共成雍熙泰¶
和之治澤被當時名垂萬世而無巳也仰惟陛下聦明¶
聖智孝友寛仁承祖宗之大統為億兆之君師可以比¶
隆二帝三王而軼乎太甲高宗成王逺矣臣生當斯世¶
陟兹崇階沐仁義之膏澤覩道徳之光輝何啻親見堯¶
舜禹湯文武之聖君矣欲效皋夔稷契伊傅周召之敷¶
<pb:KR2f0018_WYG_005-61a>¶
言以盡忠愧乏其才欲黙黙以自全尢恐負陛下之深¶
恩日夜思懼計無所出是以掇拾前言以為陛下獻惟¶
陛下於清燕之時召二三儒臣於便殿逐句而詳解之¶
復以今日之事逐件而體比之其有合者行之不合者¶
改之可儆戒者儆戒之可效法者效法之務俾有益於¶
聖徳有益於治道有益於國家有益於生民而後巳如¶
此是陛下以皋夔稷契伊傅周召之任待臣臣以皋䕫¶
稷契伊傅周召之道事陛下也何患乎四海之不賓服¶
<pb:KR2f0018_WYG_005-61b>¶
萬邦之不咸寧又何患乎雍熈泰和之治不見於今日¶
哉臣年七十屢陳休致不蒙聖恩俞允陛下若用臣言¶
雖退歸田里即同日侍左右若不用臣言再留數年不¶
過多食俸錢於臣則有益於治道則無補此臣區區為¶
國之心天地鬼神之所共鑒非敢佞也非敢誑也伏乞¶
聖明裁察幸甚¶
　　論録事邵義𫝊奉㫖陞通判奏狀¶
據直𨽻蘇州府申奉吏部氐字五百五十六號勘合前¶
<pb:KR2f0018_WYG_005-62a>¶
事成化十九年九月十四日早該太監覃昌𫝊奉聖㫖¶
廣東韶州府巡檢司巡檢劉璋陞錦衣衛所鎮撫著仁¶
智殿辦事儒士湯珪陞鴻臚寺序班著文華殿辦事上¶
林苑監録事邵義陞直𨽻蘇州府通判管事該部知道¶
欽此欽遵補本覆奏外行仰本府取本官到任日期同¶
原領文憑繳報備奉到此照得新任通判邵義合用弓¶
兵皂𨽻欲於均徭册内僉㸃撥與等因到臣查得蘇州¶
府原設通判三員一員管府事一員管糧一員管治農¶
<pb:KR2f0018_WYG_005-62b>¶
皆現任無缺今又陞邵義前來管事是為額外冗員官¶
冗則事不歸一而民擾矣邵義原任録事正九品也依¶
例止該陞正八品今陞通判乃正六品也無乃有壊選¶
法選法壊則士無定志而奔競之風起矣且邵義之為¶
録事小官也名實未加於上下今不由吏部銓選而傳¶
奉聖㫖陞授是官則羣情不能無疑三二年前𫝊奉聖¶
㫖或陞一司務或陞一序班或陞一匠官或陞一千百¶
户鎮撫方是時議者皆以為開此蹊徑後將難止但未¶
<pb:KR2f0018_WYG_005-63a>¶
有為陛下言之者是以陛下𫝊奉之官一年多於一年¶
也今工部所屬額外匠官將及千員各衙門司務序班¶
千百户鎮撫等官難以數計俱要俸禄皂𨽻伴當不無¶
耗國用損民力而輕名器設使𫝊奉之初有人言之陛¶
下聦明仁聖未必不從冗官未必至於如此之多今又¶
𫝊奉聖㫖陞除在外府縣官俾之管事臣備員巡撫久¶
處於外頗知民間疾苦若再不言將恐奔競之徒逓相¶
效尤各尋徑路不數年間盡據天下之要地恃寵妄為¶
<pb:KR2f0018_WYG_005-63b>¶
正路蓁蕪賢者難進則郡縣之政日益非田里之民日¶
益困而天下之事日益壊矣豈特耗國用損民力輕名¶
器而巳哉陛下儻以臣言為是勅令該部將邵義照依¶
資格陞授在外府縣相應員缺今後在内五品以下在¶
外四品以下文職遇有員缺悉從吏部照依資格具名¶
請㫖選用其在京堂上與夫在外方面官遇有員缺亦¶
從吏部每員推舉相應二員請㫖於内㸃出一員俱不¶
必𫝊奉若吏部銓選不公推舉不當明正其罪其千百¶
<pb:KR2f0018_WYG_005-64a>¶
户鎮撫非有軍功不得濫陞如此則奔競自息賢能在¶
職羣情安而天下治矣如不以臣言為是伏乞聖恩容¶
臣送骸骨還鄉非但臣之幸亦好進者之幸也臣無任¶
干冒天威不勝惶懼待罪之至具本謹題請㫖¶
　　京師地震自陳休致奏疏¶
臣聞邇者京師地震皇上旣齋心滌慮省愆修徳勅諭¶
羣臣改過自新懋修厥職復頒恤民安邊事宜俾之欽¶
承此誠陛下克謹天戒應天以實勵精圖治之盛心也¶
<pb:KR2f0018_WYG_005-64b>¶
内外臣僚罔不淬礪激昂同心戮力勉修職業用答聖¶
明憂勤倚毗之意而臣獨以衰朽庸劣之材竊食江南¶
無所禆補雖聖徳寛仁不加譴責而臣自揣於巳實所¶
不安且江南錢糧詞訟軍需買辦等項其數倍蓰於他¶
省而官吏賢否軍民善惡雜乎其間必須年力精彊有¶
學術有才能之人任巡撫之寄方能齊整其事上為國¶
家分憂下為生民造福今臣犬馬之年巳是六十有九¶
巡撫其地已踰五年筋力久衰精神已耗省覽案牘則¶
<pb:KR2f0018_WYG_005-65a>¶
眼目昏花分付事務則言語錯亂計慮實不及逺施為¶
愈不如初百病嬰身諸事懶作雖不敢因循度日亦豈¶
能奮勵成功委實無益聖時有妨賢路伏望聖恩憐臣¶
衰老放臣歸田另任賢能用圖至治非惟臣之幸實地¶
方之幸也臣不勝戰慄感仰之至具本謹具奏聞伏候¶
勅㫖¶
　¶
　¶
<pb:KR2f0018_WYG_005-65b>¶
　¶
　¶
　¶
　¶
　¶
　¶
　¶
　王端毅奏議巻五¶
